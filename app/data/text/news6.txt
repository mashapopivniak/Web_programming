Одеський апеляційний суд відмовився змінити запобіжний захід у вигляді цілодобового домашнього арешту Сергію Стерненку.
⠀
Про це активіст повідомив у своєму Telegram-каналі.

news6
⠀
Також суд відмовився відпустити з-під арешту активіста Руслана Демчука, який також фігурував у справі про викрадення проросійського депутата Щербича.
⠀
«Суд відмовив мені та Руслану Демчуку у зміні запобіжного заходу.
⠀
Нас залишили під цілодобовим домашнім арештом. Також суд відмовив мені у можливості відбувати арешт у Києві», — написав Стерненко.
⠀
Під час засідання прокурорка в справі не змогла відповісти на запитання судді про те, чому деякі «докази» мають ознаки фабрикації.
⠀
Вона також не змогла пояснити те, чому у вироку суддя першої інстанції вписав показання недопитаного «свідка», а у протоколі слідчого експерименту він дав зовсім інші показання.
⠀
Також голова Приморського райсуду звинуватив Сергія у неповазі через те, що він не з‘явився на засіданні по справі щодо самозахисту, оскільки у той самий час було призначено засідання, де розглядалася апеляційна скарга на вирок цього ж суду.
⠀
«Суддя по самозахисту заявив що я не поважаю суд. Бо прийшов у інший суд, де маю бути обов‘язково. Це, до слова, голова Приморського суду сказав, в якому мені до того і давали 7,3 роки з конфіскацією. Не здивуюсь якщо тепер прокурор вимагатиме мене закрити до СІЗО, бо я не прийшов в суд, бо ходив у суд», — заявив Сергій.
⠀
Наступні судові засідання призначили на 20 та 21 травня.