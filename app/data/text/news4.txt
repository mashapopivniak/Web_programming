У п'ятницю, 14 травня, Рада національної безпеки і оборони ввела персональні санкції проти низки «злодіїв у законі» та іноземців, які є кримінальними авторитетами.
news4
Про це повідомив президент Володимир Зеленський у своєму відеозверненні.За словами президента, персональні санкції запровадили проти 557 злодіїв в законі.«Більшість з них знаходиться зараз не в Україні, а кількість тих, хто перебуває в Україні на свободі, зменшилася вдвічі – з 34 до 17 осіб», — зазначає Зеленський.До всіх цих осіб застосована низка заходів, таких як: блокування активів, заборона в’їзду на територію України, відмова у наданні або ж скасування візи, відмова на посвідки на тимчасове або постійне проживання, скасування дозволу на імміграцію, відмова у продовженні терміну перебування в Україні, неможливість отримання ними громадянства України та примусове видворення.«Тим, хто не в Україні, нема чого сюди приїжджати, а тим, хто в Україні, нема чого тут затримуватись», — додає президент.Те ж стосується 111 іноземців, які є кримінальними авторитетами. «Ми гостинна країна, але не для цих 111 іноземців. Це кримінальні авторитети до яких сьогодні застосовано такий самий пакет санкцій. Ми не кажемо вам до побачення, ми кажемо — прощавайте», — заявив Зеленський.На засіданні також розглянули питання державних земель і будинків у Конча-Заспі та Пущі-Водиці, які за часів попередньої влади були надані в користування стороннім людям за символічну плату.