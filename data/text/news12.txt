Шостий апеляційний адміністративний суд скасував Постанову Центральної виборчої комісії про неможливість проведення місцевих виборів 2020 року у 18 громадах Донецької і Луганської областей.
news12
Про це повідомила громадська мережа.За інформацією «ОПОРИ», сьогодні, 11 травня, суд розглядав справу №855/25/20 за позовом до ЦВК щодо скасування її Постанови про неможливість проведення перших виборів депутатів окремих сільських, селищних, міських рад Донецької і Луганської областей та відповідних сільських, селищних, міських голів 25 жовтня 2020 року.«Повний текст рішення суду очікується за 5 днів», — ідеться в повідомленні.Нагадаємо, що 8 серпня 2020 року ЦВК на підставі висновків Донецької та Луганської обласних військово-цивільних адміністрацій скасувала проведення перших місцевих виборів 25 жовтня 2020 року в 10 територіальних громадах Донецької області та 8 громадах Луганської області.Зокрема, вибори не проводились у фактичному обласному центрі Луганщини Сєвєродонецьку, а також в інших достатньо великих громадах двох регіонів (Лисичанськ, Волноваха, Авдіївка, Вугледар, Торецьк, Станиця Луганська, Попасна, Щастя тощо).Тоді ВЦА аргументувала таке рішення загрозою безпеки виборців в цих громадах. Це рішення ЦВК викликало резонанс серед виборців Донецької та Луганської областей, особливо у громадах, де проходило голосування на всіх загальнонаціональних та місцевих виборах 2014-2019 рр. Крім того, більшість цих громад знаходилися віддалено від зони бойових дій. Такою, до прикладу, є Лисичанська (понад 80 км.) та Сєвєродонецька громади (понад 100 км.).Резонансу рішення ВЦА набуло і через те, що фактично тимчасовий орган має конфлікт інтересів із місцевим самоврядуванням. За умов проведення виборів на цих територіях ВЦА замінюють органи місцевого самоврядування.Також більшість експертів наголошують, що висновки ВЦА фактично не спираються на критерії, за якими можливо визначити рівень безпеки у конкретній громаді.Зокрема, ОПОРА неодноразово закликала до розробки та законодавчого врегулювання критеріїв для рішення про проведення виборів. Свої сподівання щодо відновлення прав виборців у 18 громадах висловлювали також посли «Великої сімки».