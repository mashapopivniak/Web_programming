У США оголосили режим надзвичайної ситуації через кібератаку на найбільший нафтопровід країни — Colonial Pipeline. У її організації підозрюють російських хакерів DarkSide.
news16
Про це повідомляє CNN.Атака на оператора нафтопроводу сталася минулої п'ятниці. Хакери почали вимагати викуп за те, щоб відновити роботу системи.Через кібератаку керівництву довелося припинити роботу нафтопроводу на деякий час. Раніше такий великий об'єкт ще не був повністю відключеним від мережі.За оцінками фахівців, це наймасштабніший напад на нафтову інфраструктуру з 2019 року, коли дрони атакували два об'єкти у Саудівській Аравії, зокрема найбільший у світі нафтопереробний завод.У неділю у 18 штатах послабили норми перевезення палива по дорогах: водіям компаній-перевізників нафтопродуктів дозволили працювати довше встановленого законом робочого дня.Через зупинку трубопроводу почали зростати ціни на нафту. За словами експертів, чим довше не працюватиме нафтопровід, тим більший ризик важких економічних наслідків для країни.Компанія з кібербезпеки «CrowdStrike», яку найняв Colonial Pipeline для розслідування злочину, звинуватила в атаці групу російських хакерів DarkSide. Відомо, що вони заробили мільйони на кібервимаганні.«Якщо винуватцем виявиться російська злочинна група, це підкреслить, що Росія дає свободу дій злочинним хакерам, які націлені на Захід», — заявив співзасновник кіберкомпаніі «CrowdStrike» та голова аналітичного центру «Silverado Policy Accelerator» Дмитро Альперович.