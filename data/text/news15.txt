Через пандемію ситуація з насиллям щодо жінок у світі ще більше загострилася. Відтак Міжнародна правозахисна організація Human Rights Watch (HRW) закликала країни Ради Європи, зокрема й Україну, ратифікувати Стамбульську конвенцію.
news15
Про це заявили на сайті організації Human Rights Watch.Дослідниця прав жінок у Human Rights Watch Гіларі Марголіс заявила, що пандемія COVID-19 показала, що насильство проти жінок є одним із найбільш далекосяжних і стійких порушень прав і щоденною загрозою життю та здоров’ю жінок і дівчат у всьому світі.«У цей вирішальний момент члени Ради Європи повинні продемонструвати, що вони серйозно ставляться до пріоритетів безпеки та добробуту всіх жінок та дівчат, зобов'язуючись до Стамбульської конвенції та виконуючи її», – додала вона.Стамбульську конвенцію ратифікували 33 країни Ради Європи. Ще 12 країн її підписали, але дотепер не ратифікували. Серед них є й Україна.– Що таке Стамбульська конвенція?Стамбульська конвенція – міжнародна угода Ради Європи щодо насильства проти жінок та домашнього насильства.Це перший міжнародний юридично обов'язковий законодавчий акт, який захищає жінок у всьому світі від насильства. В документі також пояснюють, як саме ці права мають захищати жінок і пропонують встановити кримінальну відповідальність за подібне насильство.Конвенція також вимагає від урядів заповнити прогалини у національному законодавстві та у політичній системі захисту інших груп населення, зокрема мігрантів та представників ЛГБТ-спільноти.