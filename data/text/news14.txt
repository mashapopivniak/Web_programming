Президент України Володимир Зеленський заявив, що Росія не поспішає відводити свою армію від кордонів з Україною.
news14
Про це Зеленський заявив на форумі «Україна 30», передає «BBC News Україна».«Ми розуміємо, що десь 3,5 тис. людей військового контингенту (Росії — прим. ред.) пішли назад, але тільки ті, хто були на території тимчасово окупованого Криму. Більше відведення ми не бачимо», — наголошує Володимир Зеленський.Він додав, що зменшення контингенту та техніки на кордонах України та Росії не фіксують, збільшення — також. Володимир Зеленський припускає, що у випадку військового вторгнення Росії в Україну могла б відбутися потужна ескалація.«На сьогодні це зупинилося. Але тут ніхто не може нічого гарантувати. Те, що ми бачимо, — ескалація зменшилася за місяць — це точно», — розповів президент.«Далі — будемо вірити, що повномасштабної війни не буде», — додав Володимир Зеленський.Нагадаємо, що за минулу добу бойовики 7 разів порушили режим тиші. З кінця березня 2021 року Росія поступово нарощувала війська поблизу кордонів України на півночі, сході та на півдні під виглядом навчань.