У тимчасово окупованому Росією місті Перевальськ, що на Луганщині, бойовики так званої «ЛНР» проїхали танками по місцевому цвинтарю.
news2
Про це повідомляють «Новости Донбасса». Фото зруйнованих пам'ятників і могил опублікували у соцмережах містяни.За їх словами, на кладовищі, у районі шахти, з дороги «злетів» танк, але не зупинився, а проїхався по могилам. Як пишуть місцеві жителі, бойовики понівечили пам’ятники: від них залишилися лише фотографії померлих. «Горе... Ми йшли по могилах, які стерли траками танка, розбиті пам'ятники, фотографії померлих всюди розкидані, все знівечене ... Як після бомбардування», — коментують місцеві.Жителі Перевальська додали, що таке на цьому кладовищі відбувається вже вдруге. Минулого року постраждало менше могил. Люди зверталися до місцевої «влади», але результатів не було, нікого не покарали і збиток не відшкодували. Крім того, у соцмережах місцеві жителі пишуть, що «по вулиці страшно ходити», оскільки військова техніка пересувається по міських дорогах постійно. За їхніми словами, був і смертельний випадок, коли на трасі дуло танка розгорнулося і потрапило в зустрічний цивільний автомобіль, тоді загинув чоловік.